---
chapter: 第1章——作田人田園記事
title: 10. 崁頂庄割稻á班割稻實況
author: Siau Lah-jih
date: 2022-01-10
category: chheh
layout: post
toc: true
---

# 崁頂庄割稻á班割稻實況
> **Khàm-téng-chng Koah-tiū-á-pan Koah-tiū Si̍t-hóng**

![](../too5/03/3-4-7.摔桶.jpg)


# 1. 割稻實況
> **Koah-tiūⁿ Si̍t-hóng**

2009年12月6日「頂潭社區發展協會」出動崁頂庄割稻á班，tī書山祠祖厝邊割稻實況。（蕭文章翕相）

## 1-1. 公告
> **Kong-kò**

為tio̍h hō͘鄉親體驗早前作穡人割稻勞苦，了解先人按怎收成慶豐收，特別tī現此時已經機械化農作ê時代，用古早步舉辦本次活動。
![](../too5/03/3-4-1.割稻仔班.jpg)

## 1-2. 組機器桶
> **Cho͘ Ke-khì-tháng**

![](../too5/03/3-4-2.割稻班.jpg)
![](../too5/03/3-4-3.割稻班.jpg)

## 1-3. 拖機器桶
> **Thoa Ke-khì-tháng**

頭前拖，後壁sak。
![](../too5/03/3-4-4.機器桶.jpg)
![](../too5/03/3-4-5.機器桶.jpg)
![](../too5/03/3-4-6.機器桶.jpg)

## 1-4. 組摔桶
> **Cho͘ Siak-tháng**

![](../too5/03/3-4-9.摔桶.jpg)

## 1-5. 拖摔桶
> **Thoa Siak-tháng**

頭前拖，後壁sak。
![](../too5/03/3-4-7.摔桶.jpg)
![](../too5/03/3-4-8.摔桶.jpg)

## 1-6. 稟報土地公
> **Pín-pò Thó-tī-kong**

1束清香，2摺土地公金，稟報土地公。
> 1-Sok Chheng-hiuⁿ, 2-Chih Thó-tī-kong-kim, Pín-pò Thó-tī-kong.

![](../too5/03/3-4-10.拜土地公.jpg)

## 1-7. 開始割稻
> **Khai-sí Koah-tiū**

Àⁿ--落-去，開始割稻。
![](../too5/03/3-4-11.割稻仔.jpg)

## 1-8. 整理稻摔
> **Chéng-lí Tiū-siak**

割好ê稻á 9模做1-tēⁿ，2-tēⁿ 18模，tú好1-siak khǹg落地。
![](../too5/03/3-4-12.割稻仔.jpg)

## 1-9. 摔桶摔粟，機器桶絞粟
> **Siak-tháng Siak Chhek, Ke-khì-tháng Ká Chhek**

![](../too5/03/3-4-13.摔桶機器桶.jpg)


## 1-10. 桶後
> **Tháng Āu**

頭前絞／摔，後壁jiàu草hiūⁿ、chhiah箕put粟、米籮taⁿ粟。
![](../too5/03/3-4-14.割稻仔.jpg)
![](../too5/03/3-4-15.機器桶.jpg)

## 1-11. Cháng草
> **Cháng-chháu**

![](../too5/03/3-4-16.綁稻草.jpg)
![](../too5/03/3-4-17.總草.jpg)

## 1-12. Siāⁿ籃Taⁿ點心
> **Siāⁿ-nâ Taⁿ Tiám-sim**

![](../too5/03/3-4-18.擔點心.jpg)
![](../too5/03/3-4-19.擔點心.jpg)

## 1-13. 食點心
> **Chia̍h Tiám-sim**

![](../too5/03/3-4-20.食點心.jpg)
![](../too5/03/3-4-21.食點心.jpg)
![](../too5/03/3-4-22.食點心.jpg)

## 1-14. 提神三寶
> **Thê-sîn Sam-pó**

檳榔、hun、hàiⁿ頭á（紅標米酒）。
![](../too5/03/3-4-23.提神三寶.jpg)

# 2. Taⁿ稻草
> **Taⁿ Tiū-chháu**

Taⁿ稻草，大擔用長竹管，細擔用chhiám-taⁿ，chhiám-taⁿ竹管khah細支，雙頭phut尖尖，草cháng pa̍k好直接chhiám過稻草，m̄免pa̍k-kōaⁿ，簡單liú-lia̍h。
![](../too5/03/3-3-1.擔草.jpg)
![](../too5/03/3-3-2.擔草.jpg)

# 3. Cháng草步數
> **Cháng-chháu Pō͘-sò͘**

## 3-1. Láng草
>**Láng-chháu**

雙手láng大約1-cháng草ê份量。
![](../too5/03/3-3-3.總草.jpg)

## 3-2. Cháng草用ê索á
>**Cháng-chháu Iōng ê Soh-á**

Tioh 5-6支稻草做cháng草用ê索á。
![](../too5/03/3-3-4.總草.jpg)

## 3-3. Hâ稻草
>**Hâ Tiū-chháu**

![](../too5/03/3-3-5.總草.jpg)

## 3-4. Kā稻草Hōaⁿ-khiā
>**Kā Tiū-chháu Hōaⁿ-khiā**

![](../too5/03/3-3-6.總草.jpg)

## 3-5. Kho͘ 1-liàn

稻草索ùi cháng頭kho͘ 1-liàn。
![](../too5/03/3-3-7.總草.jpg)

## 3-6. Cháng頭束Ân
>**Cháng-thâu Sok-ân**

稻草索sái 1-ê勢面kā cháng頭束ân，完成cháng草。
![](../too5/03/3-3-8.總草.jpg)

## 3-7. Chhāi-tiāⁿ
孤ki手kā草cháng kōaⁿ--起-來，用敏捷速度hē落土腳，草cháng尾自然hiàn開chhāi-tiāⁿ。
![](../too5/03/3-3-9.總草.jpg)

## 3-8. 曝Ta
>**Pha̍k-ta**

草cháng好先khǹg tī田--裡曝ta。
![](../too5/03/3-3-10.總草.jpg)

# 4. Khioh稻穗記事
> **Khioh Tiū-sūi Kì-sū**

## 【Lah-jih散文書寫】Tòe人收，Tòe人食
> **【Lah-jih Sàn-bûn Su-siá】Tòe Lâng Siu, Tòe Lâng Chia̍h**

Tī冊櫥péng tio̍h一幅名畫「拾穗」，名家所畫當然súi，看tio̍h chit幅畫，引起細漢kap人tī田--裡khioh稻穗 ê記智。

Khioh稻穗是sàn赤人ê專利，為tio̍h幫贊厝內，利用割稻á期tòe人落田khioh稻穗，割稻á班割到tah，pháiⁿ命gín-á tio̍h tòe到tah，khioh一寡ka-la̍uh--落-去ê稻穗，目chiu peh ho͘金，腳手tio̍h  mé-chhè  chiah khioh有額，因為過去sàn赤人真chē。

Éng過割稻完全是人工，是一項ngē-táu khang-khòe，所以割稻á工一工tio̍h食五頓，早晡十點外，下晡三點外是食點心ê時陣，割稻á師傅食chhun--ê to̍h是gín-á班ê份，雖然是ám糜á配青菜、鹹tôa-á，對阮sàn赤人來講mā是ná像山珍海味。日頭tī大人緊張、gín-á歡喜中真緊to̍h落海，收工--lò͘！艱苦ê一日，轉--來-去，sūn-sòa hâ一擔稻草hō͘阿母做火柴，chit時好量頭家，好心ê阿伯特別幫我tàu pa̍k tàu捆，看稻穗siuⁿ少，koh thiau-kang攬一攬來相添，因為我siāng古意，bē偷ni。

Chit款gín-á時代，chit-mái想起來有夠酸lam甜，nā詳細ka分析--一-下，to̍h ē hō͘人目屎滴，為siáⁿ-mi̍h？「Tòe人收，tòe人食」，tī人田--裡，khioh人ka-la̍uh稻穗，食人食chhun點心，koh lo人ê稻草，m̄是貪心，是不得已。

> —— 蕭平治1999《台灣俗語鹹酸甜第一冊》

# 5. 註解
> **Chù-kái**

|**詞**|**解說**|
|chhiám|『名詞，尖尖長長像叉子一樣的東西；成串的東西，多半指食物。動詞，以尖物插入或刺入』。|
|phut|『用刀砍。不計後果地胡亂做事或隨意揮霍』。|
|tioh|『輕輕拉動。拉平、拉直，多用來指整理衣物』。Tioh 衫á-ki，tioh舌根。|
|mé-chhè|『迅速』。|
|hâ|『繫上、圍上』。Hâ裙、hâ皮帶。|
|火柴|Hóe-chhâ，『柴火』。|
|kho͘ chi̍t-liàn|『圍一圈』。|
