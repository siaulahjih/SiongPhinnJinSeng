---
chapter: 第2章——作田人Chia̍h-si̍t記事
title: 12. 作穡人ê Chia̍h食
author: Siau Lah-jih
date: 2022-02-12
category: chheh
layout: post
toc: true
---

# 作穡人ê Chia̍h食
> **Choh-sit-lâng ê Chia̍h-si̍t**

![](../too5/10/10-4-3.大麵鹼.jpg)

# 1. 作穡人ê羹頓
>**Choh-sit-lâng ê Keⁿ-tǹg**

1. 飯：有清米飯/白米飯，番薯chhiam飯，番薯kho͘飯，清hô͘（全部番薯chhiam）。
2. 鹹飯：高麗菜飯，花á菜飯，結頭菜飯，菜脯飯，米糕。
3. 糜：Ám糜，洘頭糜，番薯kho͘糜，番薯chhiam糜，菜脯糜，米糕糜。
4. 鹹糜：菜豆á糜，菜頭糜，菜瓜糜，結頭菜糜。
5. 大麵鹼（kiⁿ），米粉芋，大麵炒，米粉炒，羹麵（keⁿ/kiⁿ-mī）。

## 1-1. 大麵鹼
>**Tōa-mī-kiⁿ**

大麵鹼m̄是羹麵（keⁿ-mī/kiⁿ-mī）。

有chham黃色色素kap食用鹼粉ê麵條to̍h是鹼麵，一般叫做大麵；大麵sa̍h熟chhiau油mài hō͘伊kiap-kiap做1-kô，叫做油麵，油麵ē-sái-tit煮chhe̍k-á麵、si̍t-kím-mī（什錦麵）、雜菜麵；油麵lām肉羹、魚羹、jiû魚羹to̍h是羹麵；油麵提來炒料理，to̍h是大麵炒，韭菜豆菜豬肉tong蝦是必要ê配料。

Nā是kā無sa̍h--過ê大麵直接chham khiàn芳--過ê配料lām-leh煮，煮hō͘膏膏綿綿，to̍h是大麵鹼，che是khah早作穡人siāng合味ê大麵料理。

大麵鹼kap羹麵m̄-thang hut m̄ tio̍h--去。
![](../too5/10/10-4-1.大麵鹼.jpg)
![](../too5/10/10-4-5.鹼麵.jpg)
![](../too5/10/10-4-6.油麵.jpg)

## 1-2. 各種菜蔬曝koaⁿ
>**Kok-chióng Chhài-se Pha̍k-koaⁿ**

菜豆á koaⁿ，高麗菜koaⁿ，花á菜koaⁿ，匏á koaⁿ，菜脯，菜脯米á。
![](../too5/10/10-4-7.花仔菜乾.jpg)
![](../too5/10/10-4-8.花仔菜乾.jpg)
![](../too5/10/10-4-9.菜豆仔乾.jpg)
![](../too5/10/10-4-9a.芥菜乾.jpg)
![](../too5/10/10-4-10.菜豆仔乾.jpg)
![](../too5/10/10-4-11.菜脯米仔.jpg)
![](../too5/10/10-4-13.菜總仔曝.jpg)
![](../too5/10/10-4-14.菜脯.jpg)
![](../too5/10/10-4-15.菜脯老.jpg)
![](../too5/10/10-4-16.𥴊壺曝菜脯.jpg)
![](../too5/10/10-4-17.菜脯.jpg)

## 1-3. 各種醬鹹
>**Kok-chióng Chiùⁿ-kiâm**

脆瓜á，爛瓜á，醬筍á，sīⁿ芋á，菜cháng-á，菜頭long-á
![](../too5/10/10-4-18.醃瓜仔.jpg)
![](../too5/10/10-4-19.醃瓜仔.jpg)
![](../too5/10/10-4-20.醬筍仔.jpg)
![](../too5/10/10-4-12.菜總仔.jpg)

# 2. 火鍋
>**Hóe-ko**

菜有燒to̍h好食，tn̄g-tio̍h寒--人冷ki-ki ê天氣，nā有火鍋保溫，燒燙燙ê料理，箸ná nge̍h，火炭ná添，嘴ná pûn，湯ná lim，熱度tī腹肚，燒烙tī心內，gōa好你kám知？其實m̄知，作穡人ná有hit款命？極加1年1-pái過年暝，買1-kâi火鍋來圍爐，後1-pái káⁿ tio̍h等到明年。
![](../too5/10/10-3-31.火鍋.jpg)
![](../too5/10/10-3-32.火鍋.jpg)
![](../too5/10/10-3-33.火鍋.jpg)
![](../too5/10/10-3-33a.火鍋陳建峰.jpg)
![](../too5/10/10-3-33b.火鍋陳建峰.jpg)

# 3. 註解
> **Chù-kái**

|**詞**|**解說**|
|做1-kô|『濃稠物黏在一齊』。|
|合味|Kah-bī／ha̍h-bī。|
|m̄-thang hut m̄ tio̍h--去|『不可弄錯了』。|
|khiàn芳|Khiàn-phang，『烹飪時把蔥蒜等香料爆香以引出香味』。|
|配料|Phòe-liāu，煮料理ê食材。|
|lām|『摻。混合、摻雜』。|
|大麵炒|Tōa-mī-chhá是名詞。|
|炒大麵|Chhá-tōa-mī是動詞。|
|tong蝦|一種蝦仁，ē曝koaⁿ做ta料使用，tiāⁿ用來khiàn芳。|
